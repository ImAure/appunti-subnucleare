\chapter{Fisica delle Particelle}
    \section{Le interazioni fondamentali}
        Fin dall'antichità l'uomo ha cercato di comprendere la natura e le forze che la governano. Le interazioni tra gli oggetti sono state osservate e studiate, portando alla formulazione di leggi fisiche che descrivono questi fenomeni. In un primo tempo l'interazione è stata studaita come un fenomeno macroscopico che prende il nome di \emph{forza}, simile alla parola \emph{sforzo}: per alterare lo stato di un sistema---come ad esempio cambiare la velocità di un oggetto o deformarlo---è necessario compiere un qualche tipo di sforzo. Quando però cerchiamo di descrivere fenomeni più complessi, come quelli che avvengono a livello atomico o subatomico dove diventa difficile stabilire in quale momento avvenga il contatto, il concetto di forza diventa insufficiente. In questi casi, è più utile parlare di \emph{interazione}.
        
        In fisica delle particelle, il concetto di interazione assume un ruolo primario dal momento che gran parte del lavoro dei fisici è dedicato allo studio della natura di queste interazioni e al tentativo di unificarle tutte tra loro, ovvero trovare un'unica forza di cui tutti i fenomeni fisici siano manifestazioni. Un primo esempio di unificazione è stato quello di Sir Isaac Newton, che con la sua Teoria della Gravitazione Universale ha dimostrato che la forza di gravità che agisce tra due corpi celesti, come la Terra, la Luna e il Sole, è la stessa che fa cadere gli oggetti sulla superficie terrestre. Un altro esempio è la Teoria Elettromagnetica di James Clerk Maxwell, che ha unificato le forze elettriche e magnetiche in un'unica forza elettromagnetica. Sebbene queste due teorie siano state migliorate e generalizzate nella Relatività Generale di Albert Einstein e nell'Elettrodinamica Quantistica di Dirac, Pauli, Fermi, Feynman e molti altri, esse non sono sufficienti a spiegare tutti i fenomeni fisici conosciuti, specialmente quelli che avvengono a scale molto piccole.

        Le interazioni che sono state teorizzate per descrivere la fisica dei nuclei atomici sono l'interazione \emph{nucleare debole}, che spiega il decadimento \betap\ e l'interazione del neutrino ed è stata successivamente unificata con l'elettromagnetismo nella Teoria Elettrodebole, e l'interazione \emph{nucleare forte}, che attraverso la Cromodinamica Quantistica spiega le interazioni tra \emph{quark} e \emph{gluoni}. Queste due teorie sono raccolte in modo sistematico insieme all'Elettrodinamica Quantistica nella Teoria del \emph{Modello Standard delle Particelle Elementari}, ma non sono tuttavia unificate tra loro, né con la gravità. Le principali interazioni descritte fin'ora prendono il nome di \emph{interazioni fondamentali} e sono riportate in tabella \ref{tab:interazioni-fondamentali}.
        \begin{table}
            \centering
            \input{tables/interazioni-fondamentali.tex}
            \caption{Le quattro interazioni fondamentali della natura. *Il gravitone è una particella ipotetica, non ancora osservata, che dovrebbe mediare l'interazione gravitazionale.}
            \label{tab:interazioni-fondamentali}
        \end{table}

        Il Modello Standard presenta quindi ancora vari limiti e inconsistenze, come l'assegnaizone artificiosa di massa nulla al neutrino e la mancanza di una spiegazione per la materia e l'energia oscura. Il grande lavoro dei fisici teorici delle particelle di tutto il mondo è quindi quello di cercare di unificare ulteriormente queste interazioni tra loro in un'unica teoria. Le teorie che tentano di unificare l'interazione elettrodebole e quella nucleare forte prendono il nome di \emph{Teorie di Grande Unificazione}; una teoria che unifichi tutte le interazioni fondamentali, compresa la gravità, prenderebbe il nome di \emph{Teoria del Tutto} o \emph{Teoria del Campo Unificato}.

    \section{Il Modello Standard delle Particelle Elementari}
        Il Modello Standard delle Particelle Elementari è una teoria fisica che descrive un mondo quasi perfetto, in cui tutti i fenomeni sono descritti in modo preciso come combinazioni e interazioni di particelle puntiformi e prive di struttura interna, le quali prendono per questo motivo il nome di \emph{particelle elementari}. Le particelle elementari sono divise in due grandi categorie: i \emph{fermioni}, che sono quelli con spin semintero e costituiscono la materia ``tangibile'', e i \emph{bosoni}, che sono le particelle con spin intero e descrivono le interazioni tra i fermioni.

        \subsection{Fermioni}
            I fermioni sono a loro volta divisi in due famiglie e tre generazioni. Le due famiglie sono i \emph{quark} e i \emph{leptoni}. 
    \section{Classificazione delle particelle}
        \begin{figure}
            \centering
            \input{images/standard-model.tex}
        \end{figure}
    \section{Storia delle scoperte}